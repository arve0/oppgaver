<html><head><meta charset="utf-8"/><meta name="viewport" content="width=device-width, initial-scale=1"/><title>Introduksjon til programmering | Kodeklubben</title><link href="../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="">Scratch</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><h1 data-i18n="html=layout.searchResults">Søkeresultat</h1><div class="results"></div></div><div class="col-xs-12"><header class="clearfix"><img src="../assets/img/ccno_logo.png" class="logo hidden-xs"/><h1 class="title">Introduksjon til programmering</h1><div class="lesson-icons"><a href="" class="course"><img src="logo-white.png"/><span>Scratch</span></a><div class="pdf"><a href="/scratch/intro_til_programmering.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div><div class="readme"><a href="README.html"><span class="icon"></span><span data-i18n="html=layout.teacherNotes" class="text">Lærerveiledning</span></a></div></div></header></div><div class="col-xs-12"><div class="content"><section>
<h1 id="programmering">Programmering</h1>
<p>Scratch er et programmeringsspråk som gjør det enkelt å lage dine egne interaktive eventyr, spill og animasjoner - og så dele det med andre på internet. Dette dokumentet er en liten introduksjon til hva dataprogrammering egentlig er og litt om de grunnleggende konseptene innen dataprogrammering. Disse grunnleggende konseptene er ikke bare grunnleggende i Scratch, men faktisk i alle andre programmeringsspråk også.</p>
<p>Du benytter deg sannsynligvis av dataprogrammer hver dag, hverken du vet det eller ikke. Noen finner du på datamaskinen din, som for eksempel Word eller Minecraft og noen ser du ikke i det hele tatt. Eksempler på skjulte dataprogrammer er programmer som styrer trafikklys, autopilot til fly,  sanntidsystemet på bussen, betalingsautomater for kort, navigasjonsystem i bilen og mye, mye mer. Kort sagt så kan et dataprogram gjøre akkurat det du vil gjøre, for bak hvert eneste dataprogram som finnes så er det et menneske som har skrevet det.</p>
<p>Når et menneske skriver et program til en datamaskin, så kan hun jo ikke skrive på norsk. Heller ikke på engelsk. Datamaskiner snakker jo ikke norsk! De språkene datamaskiner kan heter <strong>programmeringsspråk</strong>, og det er disse språkene dataprogrammer er skrevet i. Scratch er et eksempel på et programmeringsspråk. Andre kjente programmeringsspråk er Java, Python og C.</p>
<p>Men hva er egentlig et dataprogram? Et dataprogram er en <strong>mengde med instrukser</strong> som programmereren ønsker at datamaskinen skal følge til punkt og prikke. Man kan se på det som en slags oppskrift som datamaskinen skal følge. Men siden datamaskinen ikke kan tenke så må oppskriften være så nøyaktig at det ikke <em>kan</em> gå galt. Jobben til en programmerer er å skrive oppskrifter som datamaskiner må følge til punkt å prikke. For selvom datamaskiner ikke kan tenke selv, så er de utrolig flinke til å gjøre akkurat det vi mennesker har bedt dem om å gjøre.</p>
<p>La oss se litt på noen av de grunnleggende byggeklossene i et dataprogram.</p>
<section>
<h2 id="variable">Variable</h2>
<p>I de aller fleste programmer så har man bruk for å lagre informasjon, for så å ha den lett tilgjengelig for senere bruk. Da bruker man en <strong>variabel</strong> for å holde på den informasjonen. Hvis jeg for eksempel vil skrive et biblioteksprogram, så kan det være en god idé å lage en variabel for hver bok i biblioteket. Man kan gi variabler et <strong>navn</strong> og et <strong>innhold</strong>. I bibliotekseksempelet kunne vi da ha gitt en variabel navnet “Ringenes Herre” og innholdet ville da vært all teksten i Ringenes Herre bøkene. Sånn sett kan man også se på variabler som skuffer for å oppbevare data du bruker i programmet ditt. I Scratch så finner du alt som har med variabler å gjøre under <code class="blockorange">Data</code>. For å lage en ny variabel klikker du på <code class="blocklightgrey">Lag en Variabel</code>. Du kan endre verdien til variablen med blokken <code class="blockorange">sett [variabel v] til [0]</code>. I spill kan variable være nyttige for å holde styr på poeng, tid, tur, hastighet, vinner og mye mer.</p>
</section>
<section>
<h2 id="lokker">Løkker</h2>
<p>Veldig ofte i programmer har vi bruk for å gjøre noen instrukser flere ganger. La oss si vi vil at datamaskinen vår skal lage (data)pannekaker. Da vil vi at datamaskinen skal hente et egg, knuse det i bollen og røre rundt. Og vi vil at den skal gjøre det mange ganger. Da kan vi bruke det som heter en <strong>løkke</strong> for å be den gjøre den samme oppgaven (blande inn et egg) så mange ganger vi måtte ønske. I Scratch så finner vi alle løkkene under <code class="blockyellow">Styring</code>-kategorien. Hvis vi vil at noe skal gjentas et bestemt antall ganger, så bruker vi en <code class="blockyellow">gjenta (10) ganger</code>-blokk. Du legger kanskje merke til at denne blokken ikke er som alle andre blokker? Den har nemlig et lite hulrom hvor du kan knepse inn de instruksene du vil skal gjentas. En anne viktig type løkke heter <code class="blockyellow">for alltid</code>. I stedet for å gjenta noe et bestemt antall ganger, så gjentar den noe <em>i evigheten</em>. Da gjelder det å være forsiktig så man ikke ender opp med en uendelig stor eggerøre!</p>
</section>
<section>
<h2 id="tester">Tester</h2>
<p>Noen ganger så vil vi bare at datamaskinen skal utføre en instruks <em>hvis</em> en eller annen betingelse er sann. Vi vil for eksempel bare at datamaskinen skal blande et egg i røren <em>hvis det ikke er rottent</em>. Det er derfor vi bruker <strong>tester</strong> i et dataprogram. Betingelsen vi tester etter må være noe som kan være sant eller usant. Enten er et egg rottent, eller så er det ikke det! Eksempler på andre tester vi kunne tenke oss å gjøre er å sjekke om to tall er like, eller om en figur i et spill har blitt spist eller om tiden har gått ut. I Scratch finner vi alt som har med tester å gjøre under <code class="blockyellow">Styring</code>-kategorien. Den mest vanlige testen vi bruker heter <code class="blockyellow">hvis &lt;&gt;</code>. Legg merke til at det er et tomrom i denne blokken. Her skal du dra inn betingelsen du ønsker å sjekke om er oppfyllt (husk: noe som kan være sant eller usant!). Du får ofte bruk for blokkene med spisse kanter i <code>Operatorer</code>-kategorien i disse tomrommene. Dette er blokker som <code class="blocklightgreen">( )=( )</code> og <code class="blocklightgreen">( ) &lt; ( &gt;</code> som brukes for å sjekke om noe er likt eller mindre enn noe annet.</p>
</section>
<section>
<h2 id="lister">Lister</h2>
<p>Når man jobber med større mengder data, så kan det være lurt å bruke lister. Dette er like sant for mennesker på handletur som for datamaskiner. Hvis vi ser på en variabel som en slags skuff man kan putte informasjon i, så kan vi se på <strong>lister</strong> som kommoder! Lister er sånn sett en lur måte å behandle mange ting som en eneste ting. I stedet for å holde styr på en variabel per bok i bibliotekprogrammet vårt så kan vi putte alle bøkene (variablene) inn i en liste som heter “AlleBøkene”. Kommandoene i Scratch for å jobbe med lister er ganske like som de for variabler. Du finner dem under <code class="blockorange">Data</code> og lager en ny liste ved å trykke på <code class="blocklightgrey">Lag en Liste</code>. Da kan du bruke blokker som <code class="blockorange">legg [MinVariabel] inn i [MinListe v]</code>, for å legge variablen MinVariabel inn i listen MinListe og <code class="blockorange">slett (1) fra [MinListe v]</code> for å slette det første elementet i listen MinListe.</p>
</section>
<section>
<h2 id="eksempelkode">Eksempelkode</h2>
<p>Til slutt så viser vi et eksempel på et tenkt program en datamaskin kunne brukt for å lage (data)pannekaker. Legg merke til at programmet hverken er skrevet helt på godt norsk eller i et programmeringsspråk. Dette er for å gjøre det litt mer forståelig.</p>
<p>hent 3 egg
hent 2 dl melk
hent 2 dl mel
hent 1 bakebolle</p>
<p>bland mel i bakebolle
bland melk i bakebolle</p>
<p>gjenta 3 ganger:
hvis egg ikke er rottent
bland 1 egg i bakebollen</p>
<p>gjenta til bakebollen er tom:
stek en pannekake*</p>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Scratch: Introduksjon til programmering&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/scratch" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong data-i18n="html=layout.author">Forfatter</strong><strong>:</strong></p><p>Gubrand Tandberg</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../assets/vendor.min.js"></script><script src="../assets/script.min.js"></script><script>// bind shim for phantomJS
Function.prototype.bind = Function.prototype.bind || function (thisp) {
  var fn = this;
  var args = Array.prototype.slice.call(arguments, 1);
  return function () {
    return fn.apply(thisp, args);
  };
};
$(document).ready(function(){
  $('pre').has('code.blocks').addClass('blocks');
  scratchblocks.renderMatching('code.blocks', {
    languages: ['nb', 'en']
  });
  scratchblocks.renderMatching('code.b', {
    languages: ['nb', 'en'],
    inline: true
  });
});</script></body></html>